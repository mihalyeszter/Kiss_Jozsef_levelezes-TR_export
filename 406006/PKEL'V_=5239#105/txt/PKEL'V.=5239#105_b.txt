Mester!
Magy alázattal kell bocsánatát kérnem, egy ügyet¬
lenségért, amit szerdán, mikor kegyes volt átadni a
vígszínház jegyét, – elkövettem. Másnap reggel, már ki
akartam szállni a villamosból, mikor látom, hogy a je¬
gyem nincs az ölemben. Talán fölálltam, hogy valaki
elmehessen mellettem, s a jegy leesett, mikor nem vettem
észre.
Két nap óta egyebet se teszek, mint járom a vá¬
rost a jegy után, és az nincs sehol. Nagyon kérem,
ne haragudjon rám, hiszen tulságosan megbűnhődem
már érte abban, hogy eredmény nélkül, szorongva ke¬
resem.
A vígszínháznál szóltam, hogy aki jeggyel megy,
tartóztassák fel, s aki jegy nélkül meg a Hét helyére,
endgedjék.
Legyen Ön kegyes, és írjon pár sort egy má¬
sodpéldányért, vagy parancsoljon velem, és én az
Ön megbízásábol kérek.
Nagy poeta, ne maradjak ezért az ügyetlen¬
ségért rossz hatásban az emlékezetében én, az Ön legfi¬
atalabb írója, s régen, rajongva szerető, végtelen
hálás élvezője az Ön írásának,
Eőrsy Tóth Júlia.
1
