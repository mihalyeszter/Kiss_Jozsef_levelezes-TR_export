98.
Grand Hotel
&
Meraner Hof
Meran
Intern. Hotel-Code
Édes Sándorkám!
Másfél hét óta beteg vagyok. Ezért nem tudtam
Viki néni levelére rögtön válaszolni. Légy oly kegyes
és olvasd fel neki ezt a carmen lugubret, akkor
megsporolom a külön levelet. Adósa maradok és
jobb időkben le fogom quittelni. Nagyon erős szé¬
düléseim voltak. Olyan mint két év előtt. Teg¬
nap előtt Dr Koreff, egy igen derék okos orvos
megmérte a vérnyomást nállam, azonnal 6
köpölyt tétetett a tarkómra, ami másnapra
némi könnyebbülést okozott, de jobban nem va¬
gyok. Lehet a rosz idő is okozza. Három hét
alatt alig volt 4-5 szép napunk. Ha nagy
nap van az is baj, ha hideg van az is baj,
legjobb volna otthon. Azt hiszem, te ettől 
féltettél engem. Talán ez az alpesi erős levegő
nem is való nekem. Denique nem nagy gyönyörű¬
ségem van itten. Koreff dtor rám parancsolt, 
hogy legalább két hétig maradjak még. Ígéri
hogy jobban leszek. Egyelőre zabálom a sajodint
és didergek. A Nippi szegény bajlódik velem és
szemlátomást hízik és fiatalodik talán az
unalomtól. Két hétnél tovább semmi esetre
sem maradunk. Denique, télen maradjon az
ember otthon vagy menjen Miszraimba, a
piramisok alá. Én ma is oda mennék, de
félek, hogy ott régi atyafiakkal találkozom.
Kein Geschäft. Azt hallom, hogy megint kike¬
resztelkedtem. Istenem! hányadszor már!
Ölellek édes öregem és csókolom a Viki
néni kezeit. Az asszonyom üdvözöl. Veszed
észre, milyen rosz a pennám? Itt ilyennel
írnak.
Régi híved és pacziensed
Kiss József
Meran, 1914 marcz 16.
1
