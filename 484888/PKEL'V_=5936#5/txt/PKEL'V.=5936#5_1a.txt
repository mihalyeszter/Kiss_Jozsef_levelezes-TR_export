Purkersdorf, 1916 aprilis, a
postabélyeg datuma
Kedves Erzsike!
Fütyül a szél, mintha csak őszre járna. Hideg van
és én taktusra didergek. A Nippi meg hűségesen
segít benne. Egészben véve jól vagyunk. Meghalni nem
akarok már. Mert hát minek? A doktor biztosít
hogy a nyolczvan esztendőt be fogom tölteni és akkorra
engageallak egy parázs tangóra. Számítok rá, hogy
akkorra ez a táncz megint divatba jön. Egyelőre
ugy a hogy sétifikálok. Ha eljösz ide unatkozni,
szívesen látunk. Reméljük, hogy akkorra ujra kisüt
a nap. Napsütésben gyönyörű ez a hely és az ember
elfelejti az unalmat. Közöld a levelemet Sándorkával.
Mondd meg neki, hogy az Évikébe szerelmes va¬ 
gyok. Most Schluss. Eltiltottak a sok írástól.
Csokóollak, drágám.
Szerető édes apád.
