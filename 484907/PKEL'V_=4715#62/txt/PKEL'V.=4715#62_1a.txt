Bpest 1903 május 4.
Kedves Mester,
Nagy örömmel vettem kedves sorait. Dublinból
még soha se kaptam levelet és a kis lányom
mindjárt neki esett a bélyegnek. Jó hogy
autogrammot nem gyűjt, külömben az Ön
levelét se menthettem volna meg magamnak.
Azt hiszem gratulálni is illik Önnek,
de nem tudom: fiu-e vagy lány? A prompt
értesítést majd élőszóval veszem át Ön¬
től és akkor megisszuk az Áldomást és
éltetjük a kis angolba oltott magyart.
Én 104 és 126-ika közt szeretném Önt
felkeresni, bár mehetnék már elébb is.
A rendelkezés természetesen Öntől függ.
À propos! Tizenharmadikán nagy czéczó
lesz nálunk: a Duna-ünnepély. Nem jön
le? Akkor megtisztelhetne szerény ott¬
honomban a Rökk-Szilárd-utczában
és megbeszélhetnők az őszi Campagnet.
Remélem ki fog állítani ősszel, ha
mást nem az én arczképemet. Telcs
Ede egy gyönyörű mellszobrot készített
rólam, az is akkor lesz kiállítva.
Micsoda kitüntetés! A legjobb mesterek
versenyeznek, hogy megörökítsenek, amíg
