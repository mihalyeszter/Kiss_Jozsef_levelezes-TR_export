Kiss József
A Hét szerkesztője
VIII., Rökk Szilárd-u. 18.
Telefon 61–38.
Budapest, 1908 febr 16
Igen tisztelt mesterem!
Fáradtan és betegesen csak most és csak rövid
szavakkal fejezhetem ki hálámat kedves megemléke¬
zéseért. Erősnek és rugékonynak képzeltem magamat
és egyszerre az ország szinte páratlan megnyilatkozá¬
sára, összeroppantam. Kár, hogy az ember idegei
nincsenek vasból. Holnap abban a reményben, hogy
üdülni fogok, Abbaziába utazom nehány hétre.
De félek, hogy reményeimben csalatkozni fogok. –
Mikor jön megint haza édes Mester? Vagy
megelégelte szegény hazánk szegény babérait?
Ó mennyire irigylem Önt azért a nagy hori¬
zontért, mely Önnek jutott. Én már nem
fogom látni a nagy világot, szükes mederben
peregnek le hátralevő napjaim. Pedig mennyi
kielégítetlen vágy szunnyad még bennem!
