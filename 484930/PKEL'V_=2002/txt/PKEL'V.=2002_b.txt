Elutazásom még bizonytalan, valamint az
is, hogy hova megyek. Sok barátaimtól függ.
Ön tudja, hogy évenként az új évfolyam
első két számát két hónappal elébb szoktuk
kibocsátani. Ha az új próba füzetet, mely
rendesen szép is szokott lenni, november
1-ig elkészíthetem, november 2-ikán már
útban leszek. Édes Miskám! Segítsen Ön
beteg, ifjukori barátjának e füzet kiállí¬
tásában, küldjön egy kis muszka fordí¬
tást, egy rövidke, bármily rövidke novellettet.
A próbafüzeteimmel a sajtó rendesen fog¬
lalkozni szokott, hadd melegítsék fel
kissé az ön nevét is, úgy is régen 
hallgat róla a krónika! –
Üdvözlöm kedves nejét és kérve kérem,
hogy unszolja Önt, kérésem teljesítésére.
A nőknek részvevő meleg szívök van!
Ne várasson Ön kedves Miskám a fele¬
letre, mert az én időm már vajmi
rövid! 
Isten áldja meg!
Barátja
Kiss József
