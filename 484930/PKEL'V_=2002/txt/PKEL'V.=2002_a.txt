Képes Világ
szerkesztősége.
Bálvány-utcza 1. sz.
Pest, oktober 14 1872
Tekintetes Fincziczky Mihály Úrnak
Ungvárott.
Kedves barátom!
Mély hallgatásából, miután a Szent házas¬
ság csendes révébe szállt, azt kell következtet¬
nem, hogy Ön boldog ember. S ha én vakme¬
rőn felverem házatüze zavartalan csendjét,
s eszébe juttatom Önnek az irodalmat –
bocsásson meg nekem angyaljóságu kedves
felesége. Isten látja lelkemet, barátaim¬
ra soha sem volt annyira szükségem, mint
épen most. Édes Miskám! Én az idén el¬
mulasztottam Gleichenbergbe menni és
most bekövetkezett az, a mitől rettegtem:
vért köpök. Még egy kísérletet teszek és
anyagi eszközeim végső megerőtltetésével
Olaszországba megyek és ott töltöm a
telet. Ez eszmét egy hirtelen roham ér¬
leleltette meg bennem. Tegnap még egy
kedves barna leánykáról álmodoztam, 
ki félig-meddig annyi már mint 
menyasszonyom. Ma ez az álom
is szétfoszlott, ennek is vége! –
