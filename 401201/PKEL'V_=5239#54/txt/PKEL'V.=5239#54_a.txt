Kedves Józsi!
mellékelve küldök két dolgot. Elsőben egy csomó Faust-fordítási
kísérletet. Ha megnyerik tetszésedet, rendelkezésedre állnak, s ez
esetben a két év óta nálam maradt 10 frtod le van kvittelve;
ha nem nyerik meg tetszésed, akkor érd be a jó akaratommal,
és prolongáld a tartozást még egy kis ideig.
Egyébbként küldöm a könyvemet is, baráti emlékül. Nehézkes
tartalma miatt nem reménylem, hogy elolvassad, – de hébe-hóba,
mikor nemzetiségi dolgokban tájékoztatást keressz, azt meg fogja
adni. Ugyane célból ajánlhatnád jobb módú ismerőseidnek is,
akiknek családi könyvtáruk van, hogy rendeljék meg nálam. Van
még példány – sajnos – elég bőven.
Isten áldjon, kedves Józsim, – tartsad meg jó indulatodban
régi hívedet
Balogh Palit
Budapest 1902 okt. 11.
VII Damjanich utca 46.
1
