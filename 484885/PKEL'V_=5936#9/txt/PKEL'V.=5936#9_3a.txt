Budapest, 1921. junius 15.
Tekintetes Előljáróság!
A mellékelt előfizetési felhivás szerint ujból kiadom azo¬
kat a vallásos énekeimet, amelyek közel negyven esztendeje „Ünnepnapok”
cim alatt jelentek meg, s kérem a tekintetes Előljáróságot, hogy ezt a
vállalkozásomat hathatósan támogatni sziveskedjék.
EEgész életemen keresztül mindig csak adtam hitsorsososaimnak
kérni nem kértem és nem is kaptam tőlük soha semmit; ezzel szemben a ha¬
zai zsidóság, valahányszor kétségbe vonták magyarságát és a nemzeti kul¬
turmunkában való részvételét, mindig reám hivatkozott, a mostani sulyos
időkben pedig ugyszólván az én nevem volt az egyetlen, amelyet ilyen tá¬
madások ellen pajzs gyanánt tartott maga elé.
Hiszem, hogy a magyar zsidóság is számon tartja ezeket a
szolgálataimat s természetesnek találja, hogy most, mikor 78 évvel vál¬
laimon, életem fentartása érdekében kiadói munkára vállalkozom, a hazai
zsidóság legmesszebbmenő támogatására tartok igényt. Biztosra veszem,
hogy a tekintetes Előljáróság mindent el fog követni, hogy a hitközség
tagjai mennél nagyobb számmal támogassák akciómat, s a csatolt iveket
aláirásokkal bőségesen megtöltve fogom visszakapni. Az aláirók ezzel nem¬
csak velem szemben róják le tartozásaikat, de egy olyan könyvhöz is jut¬
nak, amelynek a magyar zsidók házából hiányoznia nem is szabad.
A tekintetes Előljáróságnak már előre is hálásan köszö¬
nöm azt a munkálkodást, amit érdekemben ki fog fejteni, aminthogy minden¬
kire szerettel gondolok, akik aláirásukkal könyvem sikerét elősegitik.
Meleg üdvözlettel:
Kiss József
U.i. Az aláirási iveket lehetőleg két héten belül szeretném visszakapni.
