a piszkos pricscseken heverve, miliő lesz belőlük!) egy dráma
keretében színpadra vittem. Azt bizonyítom, amit Petőfi  már
zengett, hogy minden embernek meg van a maga boldogsága,
jussa, melyet ki kell kapnia, még ez életben. Az én öreg
csavargóm ezt a legutolsó pillanatban kapja meg Istenétől –
sorsától, de megkapja, a mikor viszontlátja a tömlöcben régi
kedvesét, akiért elzüllött. Haldoklásában, lázalmában
leveszi szeméről a jó sors az eltöltött keserves éveket – ismét
fiatal, vőlegény, boldognak érzi magát s boldogan hal meg
szép fiatal mátkája – egy öreg iszákos   kuruzslónő s koldus¬
asszony karjában.
Mondom, csak azért küldöm, hogy hódolatomat s hálás
köszönetemet fejezzem ki. Kedves jó bátyámtól függ, hogy
mit csinál vele, ha érdemes, tessék közreadni a Hétben,
ha nem, tessék eldobni. hHa elolvassa, bármily gyengének
találná is, kérem, engem szidjon s ne az öreg vén csavargót,
egykori jóakaró barátomat, ki mikor hírekért mentem a
fogdába, mindig nyájasan és pártfogással volt irántam.
Amit tudtam megtettem érte életeben, de ő mindig
bekívánkozott a dutyiba s halála után színpadra vittem
legalább pár estén át nézték őt elegáns szep holgyek,
lányok is – engem tudom senki se visz a színpadra; –
hogy aztán jó e a dráma, az mellékes, én sok 
szeretettel írtam meg s az öreg, ha látta volna, meg lett volna
vele elégedve,(– Talán látta is, valahonnan a Karzatról s ezt
