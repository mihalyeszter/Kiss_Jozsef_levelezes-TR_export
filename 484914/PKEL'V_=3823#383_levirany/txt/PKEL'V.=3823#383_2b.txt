Kérlek, ha találkozol Samuval, interpelláld. Azt
hiszem különben, hogy haza jövet magával hozza
a jegyeimet is. – Remélem, hogy tűrhetően ér¬
zed magadat és lassanként megszokod az egye¬
düllétet, mert úgy képzelem, hogy nagy lehet a
te párizsi magányod, aki megszoktad itthon,
hogy mindig körülrajongjanak. Látod, fiam,
arról utóvégre is le kell szoknunk; mentől
vénebbek leszünk, annál magányosabb az
életünk!
Az Erzsi meg az Edit köszönik a képes
levelező lapot. Természetesen nagyon meg¬
aprehendáltak, hogy a nevüket elfelej¬
tetted. Ígértem nekik, hogy ki fogod ma¬
gadat korrigálni. Erzsike a barnahaju
imposztor, Edit a szőke nebich.
Ölellek és várom a leveleidet.
Mindig igaz híved
Kiss József
