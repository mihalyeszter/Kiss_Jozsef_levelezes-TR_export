A Hét
Kiadóhivatala
VIII., Rökk Szilárd-utca 18.
Telefonszám 61–38.
Budapest, 1908 nov 23.
Tisztelt barátom!
Nagyon lekötelezne, ha A Hét számára ismét novellát küldene.
Azonkívül a Karácsonyi számunkra is tartogasson vagy egyet.
Továbbá szeretném, ha a Toll és tőr rovatunkat kultiválná és
olykor, legalább kétszer egy hónapban Krónikaszerű dolgot
küldene nekünk. Ebből a megrendelési tömegből következtethet
a mi nagy megbecsülésünkre, melynek különben is minden alka¬
lommal igyekezünk kifejezést adni. Sok mindenben megváltoz¬
tunk az idő folyamában, A Hét is, meg a szerkesztője is, de
a talentumok megbecsülésében ma is a régiek vagyunk.
Hallom, nagy reményeket kötnek Beöthyék az Ön három
egyfelvonásosához. Gondoskodjék ideje korán jó fotográfiá¬
ról A Hét számára. Kivételesen egy magyar író képét is adni
fogjuk. Azelőtt sűrűn jöttek. Ma nagyon megválogatjuk.
Akiket mi az irodalomban nagygyá tettünk, eddigelé még
mindig megrugdaltak. Ugy látszik ez törvény. Abba is
hagytuk szépen az írók kultuszát.
Hallom az administratortól, hogy a honorariumot
Önnek reklamálnia kellett, holott mi mindjárt a
novella megjelenése után utnak indítottuk? Remélem
rendbe jött.
