Budapest, 1917. január 5.
Mélyen tisztelt kedves Mester!
Páratlan kedvességeért és figyelméért fogadjon
hálás köszönetet. – Mindig uj meg uj elragadtatással olvasom
az utolsó évek szülte gyönyöru verseit és nem fogadhatom el
azt a dissonantiát, mely a könyv csodálatos tartalma és a
bevezető sorok lemondó hangja közt tátong.
Meg vagyok róla győződve, hogy a teremtő erő, mely
e könyvben nyilvánul, még tovább ég és csak várja az alkalmat,
hogy ujból kitörjön.
Én a magam részéről csak igazságosnak találom, hogy
a depressiós órák sóhajaiban éppen annyira van részem, mint
a teremtő időszakok Istentől megáldott termékeiben. Igaz, az
utóbbiakkal az egész világgal osztozom, az előbbiek nekem
egyedül jutnak, de nem tudom, hogy melyek rám nézbve értékesebbekl
Kiváló tisztelettel és
igaz csodálattal
Dr Benedict Henrik
Nagyságos
K i s s  J ó z s e f  urnak
B u d a p e s t
