lehet csinálni úgy a hogy, de akkor mondva csinált 
lesz, mert hiába, a múzsa makranczos. Ha muszáj,
akkor opponál. Azt hiszem a szobrász, meg a
festő éppen ugy vannak vele. – Ugyanazért ne
rójja fel a poétának, hogy első moralis kötelessé¬
gének azt tartja, hogy műve szép legyen s a
többi tekinteteket mellékesnek tartja.
Szíves sorait minden esetre kérem. Lehet, hogy
ma este meglesz a poéma, lehet hogy nem lesz.
Egy szerencsés órától függ. A bekezdéssel én meg
lennék elégedve, hanem a frázishoz nem értek,
elcsépett alanti gondolatokat használni nem
tudok s ez nagy baj. Mert elvégre is vannak az
alkalomnak oly momentumai, melyek száraz
köves voltuknál fogva a hangulat kohójában
nem bírnak finom fémmé átolvadni, ami az
írót kihozza a sodrából. A próza hideg zuhany,
s ha a mixtura mégis megköveteli, nagyon keser¬
ves dolgot. Hanem hát mégis megbirkozunk vele
valahogy. Szíves kézszorítással Ü.: Ü.: U.:
Őszinte tisztelője
Kiss József
Tauber igazgatóval beszéltem a napokban. Reám
azt a benyomást tette, hogy a szénája még 
mindig nincs rendén.
