Igen tisztelt Uram!
A prólogot oly magas hangból kezdtem, hogy
poétai lelkiismeretességem meg nem tűrné, hogy
ami – nézetem szerint oly hangulatosan indult
talán nem is okvetetlenül szükséges elhamar¬
kodás miatt – kevésbbé sikerüljön, mint ahogy
sikerülhetne. Ime ízelítőül egy pár sor:
„Légy üdvöz szirt, liget és erdő!
Csalékony távol, közel messzeség!
Ál nap- és holdfény, mely kékellő
Festett egek felhőit bontja szét.
Légy üdvöz színfalak világa!
Vászonra festett bűbájos világ!
A melynek édes hazugsága,
Örök igazság! reád vall, reád!
–
Jövel ó Muzsa! Alomneszszel
Suhanva lépd át ezt a küszöböt,
Ki frigyre lépsz a futó perczczel
S illanó, szálló szárnyát megkötöd.
Kezdődjék most a játék ujra,
Mely szétriasztva egykor megszakadt
Kettős álarczczal jöjj ó Muzsa!
S foglald el ujra birodalmadat.
–
Sötét rom jelzé távozásod,
Enyelgő fény köszönti jöttödet,
Áll csarnokod, mint egykor állott,
Büszkén a forró délnek közepett
S a háznak minden zegzugából
Kecscsel bólint a délvirág feléd
És üdvözletet küld a távol
S ünnepli vélünk ez est ünnepét.
–
Stb. stb. Kérem, ha a színházi munkálatok ugy állanak
hogy talán csak Deczember 10–15-én lesz a megnyitás,
akkor engedjen némi időt még, különben ez olyan dolog
hogy szükség esetén egy pár óra alatt is össze
