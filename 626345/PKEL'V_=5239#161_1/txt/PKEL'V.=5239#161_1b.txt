A diletáns közreműködőkre vonatkozolag van szerencsém a követke¬
zőket közölni: Ámbár egyedül megbízható támogatást főleg hit¬
sorsosaink soraiból várom, szeretném elkerülni, hogy ezen ünnepélynek
még legtávolabb sem valami felekezeti színezete és jellege legyen, és ezért is
egy helybeli közkedvelt és nagyműveltségű polgári iskolai tanárnőt, Szerneczné
Jeszenszky Etelka úrnőt, (Temérdek hugát) felkértem közreműködésre – (akiről
tudtam hogy mélyen tisztelt költő barátomnak különben is rajongó tisztelője és ugy hiszem
már egy ízben bemutatatott) – és aki természetesen nagy megtiszteltetésnek vette
e meghívást, csak még arra kérné ki nbecsű tanácsát, vajjon a „Jehova”,
vagy a „Rabaszony” elszavalását tartja e alkalmasnak. –
A második Úrnő Márkné, (a helybeli leányegyesület igen agilis és mű¬
velt elnöknője) pedig a „Tüzek” vagy a „Roboz Agnes” közt ingadozik, –
itt is nbecsű barátomra bízzuk a választást. – Ezeken kívül
még kedves Elvirka leányom szeretne 1-2 kis énekdarabot zongorán 
előadni. – Mint zongora kisérnő egy helybeli zongoratanítónő, Schwarcz
Rozsika kisaszony örömmel ajánlkozott, tehát ezen kérdés is megoldást nyert. –
A k. levelében említett operaénekest csak akkor látjuk szívesen,
ha Önre nézve ez nem jár nagyobb anyagi áldozattal.
a fellépési sorrendet kérem legjobb
belátása szerint megállapítani.
Kedves nőmet és családomat is büszkeséggel fogja el azon tudat, hogy
legközelebb alkalmunk lesz oly kiváló vendéget szerény hajlékunkban fogadni.
A legszívélyesebb üdvözlettel és szeretettel vagyok
Őszinte tisztelő barátja
Herz Gyula
