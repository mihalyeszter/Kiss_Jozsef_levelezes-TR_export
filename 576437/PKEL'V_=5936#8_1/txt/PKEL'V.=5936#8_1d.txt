Hochw
Frau von Lippich Minterialrath-Gattin
Meran
Pension Neu haus
Méltóságos Asszonyom!
A gnómnak a haja azóta 
szürkébb lett, amióta Ön felköszöntötte és a
gnóm csak most jut hozzá, hogy megköszön¬
je. Lássa ez az én tragédiám. Amikor rá¬
érnék nem jut eszembe semmi, amikor
dolgozni szeretnék, nem érek rá. Nyakig
úszom a munkában. A lapot magam csi¬
nálom. A hanyag szerkesztőmet kidobtam.
A rosz kiadómat is kidobtam volna
már, de nem lehet, az ember önmagát
nem tessékelheti ki, fájdalom!
Remélem, jó idők járnak
maguk felé. Szeretem hinni, hogy Eleket
a klímaváltozás előnyösen befolyásolja.
Szeretném hinni, hogy az idén állandóbb
és hűségesebb ott a nap, mint tavaly ilyen¬
kor. Minekünk Meránban nem volt ma¬
radásunk, pedig elég sok pénzünkbe került.
Melegen üdvözlöm Önöket. Elek vegyen
példát rólam. Egészséges vagyok, mint a
makk és mentől többet mérgelődöm,
annál egészségesebb. A kenyér ehetetlen
rosz, a hús nem különben, de a jókedvemen
nem esett csorba. Ez is valami. Hálás
kézcsókolója
Kiss József
Bpest, 1915 I./29.
