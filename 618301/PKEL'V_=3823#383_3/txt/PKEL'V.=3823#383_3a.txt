Édes Jánosom. Azt hiszem, érzékenykedel. Várod tőlem is az írást,
én pedig nem jutok hozzá, hogy írjak neked. Most csináljuk a nagy
jubiláris számunkat. Mindenki ír bele egy pár sort, neked sem
szabad kimaradnod, hisz te is egyik felfedezettje vagy a Hétnek,
és neked sem ártott a Héttel való összeköttetés. Arczképedről
én gondoskodom. Azt hiszem a Streliszkynél készült jó. Ugyan az
isten szerelméért mért nem cultiválod a Hetet jobban? Olyan gazdag
vagy? A Hétbe minden számba írhatnál valamit. Oly kevesen vagyunk,
hogy ama bizonyos apagyilkostól is örömest adunk minden héten
egy czikket, ha írni tud. – Nekem ugy rémlik barátom, hogy te
még mindig csak tétovázva szemléled környezetedet. Nyilván
nem érsz rá sem ődöngeni, sem mélyebb pillantást vetni annak
a dekadens társadalomnak a lelkébe, melytől mi még mindig
oly sokat várunk. Írj, fiam, és ne bolondozzál. Ölel
a te igaz öreg pajtásod
Kiss József
8/XII.
