Sürgönyöztem haza, hogy küldjenek nektek 200 koronát.
Balaton füreden meg látom, ha olcsó lakást kaphatok, akkor
egy-két hétre eljöhettek ti is. Az idei nyaralásom úgy
látszik alaposan elhibázott dolog volt. Aug 28-án orvosi
kongressus lesz és a lap részére valamelyes üzleteket
is kell csinálni, mert a pénz elfogy. Ezért Pest közelé¬
be kell lennem. Nekem itt aránylag elég kevés kellett.
De azért a pénz mégis megy. Adorjánnak is küldenem
kellett. Remélem, nektek jobban sikerült a nyaralás.
Azt hiszem egy hónapi Herkulessel ti is beéritek.
Arányinak egy anszix-ot küldtem és megköszönöm neki
azt a sok figyelmet, melyet irányotokban tanusított.
Csókollak benneteket.
Józsi
