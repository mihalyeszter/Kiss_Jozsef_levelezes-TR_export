Pénteken, esti 1/2 7.
Milano Hôtel Metropol
Kedves Rigóm! Fél három óta itt őgyelgek ebben a talján városban,
mely nem oly szép mint Budapest, nem oly tiszta mint Trieszt, de bo¬
lond mint mínden talján város. Két dolgot néztem meg benne:
a templomát és a temetőjét. Élni, barátom, éljünk otthon; de
temetkezni majd ide jöjjünk. Itt nagyon megbecsülik a halottakat.
Még egy dolog lepett meg: a konflis két óra hosszat hur¬
czolt és mikor három lírát adtam neki, udvariasan meg¬
köszönte. Notandum ez a kocsis egyuttal ciceroném
is volt, magyarázott, kézzel-lábbal hadonázott, de
azt önzetlen hazafias buzgalomból tette. Az isten
áldja meg érte. – Minthogy Milano mellett talán csekély
személyem ís érdekel, megjegyzem, hogy először érzek most
némi étvágyat elutazásom óta és hogy tíz percz mulva
kezdődik a tabel d'hȏte, melyre ezennel ünnepélyesen meg¬
hívlak. Pá, Rigóm! A boczi írjon. Híved
Józsi
