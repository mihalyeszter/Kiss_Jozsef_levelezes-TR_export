Mindenekelőtt ne veszítsd el a magad iránti hitet és bizalmat,
ne add fel magad, fiam, mert annál nyomasztóbb, keserűbb e
világon nincs; te már hozzá szokhattál a nyomorusághoz, de
nem volt alkalmad tapasztalni, hogy a szegénység mellett is
lehet az ember nyugodt, megelégedett, sőt boldog is. Rendezd
be magad csekély jövedelmeddel, szükséget nem fogsz szenved¬
ni. Írd meg részletesen, mennyit keressz, mennyi a kiadá¬
sod, micsoda kilátásaid vannak stb. Különösen egyre figyel¬
meztetlek. A hallgatás arany, de kisvárosban az ezüst¬
nek nagyobb a kelendősége: értem a beszédet. Valószínű¬
leg Putnok is olyan pletykazug, mint a többi kisváros és
az embereknek nincs sürgetőbb gondjuk, mint az, hogy a
másik mit eszik, mit iszik és mikép vélekedik egyik, má¬
sik szomszédjáról. Óvakódj! neked ott senkid sincsen, ne
is törődjél senkivel. Ne bírálj senkit, élj magadnak, higy
és remélj, a te sorsod is jobbra fordulhat még. Egy két év
alatt szerzek annyit, hogy mint szegény leányt kiháza¬
síthatlak, Villi is felszabadul majd és kilátása van,
hogy sok pénzt kereshet. Jóra fordul minden, nem kell
kétségbe esni.
A leánynak első parancsolatja: a tisztaság. Nem tudom,
hogy ruházat dolgában hogy vagy, de azt tudom, hogy fó¬
dott ruhában is lehet igen tisztán járni – erre gondod
legyen.
Ha valamire szükséged van, írd meg, hátha megszerezhe¬
tem. Meg fogsz győződni, hogy a mi tőlem telik – én érted
mindent megteszek. Légy vidám és bízzál a jövőbe; szolgál¬
jon minden körülmények közt vígaszodúl, hogy van vala¬
ki, kinek jóléted szívén függ s ki minden időben kész
leend kenyerét veled megosztani. Édes anyánk szerető
lelke lebegjen körülted s áldott emléke buzdítson kitartás¬
ra, türelemre, jóra.
Vili üdvözöl, én csókollak.
Szerető bátyád
Józsi
Lakom: Retek utcza 11 sz. ajtószám 1.
