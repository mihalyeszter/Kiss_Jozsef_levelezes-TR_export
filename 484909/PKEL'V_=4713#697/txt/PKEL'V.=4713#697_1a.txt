17.355.–D
1019.
224
„Képes Világ”
szerkesztősége.
Pest, November 5 1871.
Kedves barátom!
Már egy pár hete, hogy készülök a levélíráshoz.
Most eljutottam hozzá, de nincs benne kö¬
szönet. Beteg vagyok, nehéz beteg, ki úgy
tesz, mintha szórul szóra elhinné azt,
mit a jóakarat vígaszúl mond. Tudom,
hogy Ön is magamféle vékony bordáju em¬
ber – ezért választám Önt, hogy addig, míg
nyugodt pillanatom tart, társalogjak
Önnel. Kis prózai syilhouettje valamivel
hosszabbra is nyúlhatott volna. Az al¬
kalmi bekezdést is bátran elhagyhatta
volna. A mostani szám már ki van szedve
s mivel e hét folytán már az ujévi
próbaszámot szedetem, abba fog belekerül¬
ni. A „Képes Világ” tehát ki van elégítve
és Önnek nincs oka nyugtalankodni, hogy
a lap iránti tartozást nem róhatta
le. Higyje el kedves barátom, ha egész
éven keresztül nem küldene Ön közöl¬
hető munkát – föl se venném. A példány
nekem nem sokba kerül, s ha meggondo¬
lom, mennyire örültem volna én az ön
korában s fejlettségében csak annyi buz¬
dításnak is mennyit egy tisztelet¬
példány – involvál: ki van fizetve.
Költeményei mind elhamarkodásban szen¬
vednek. Ön, ha lassan dolgozna, ha
hozzá szoknék a szigorhoz saját maga
iránt – szépet tudna nyújtani.
Gáspár Imréhez
