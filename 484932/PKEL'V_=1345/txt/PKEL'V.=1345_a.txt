Budapest 1882 júnis 3.
Kedves barátom!
Ezer és egy okom volt rá,. Tegnapelőtt az az junius 1-én
visszaküldtem Légrády testvéreknek a szerződésüket és a
„Magy. és a Nvilág” további sorsa iránt minden felelősséget
magamról elhárítottam. Nagy teher lett volna reám, az
ily teljesen discreditált vállalatot rendes kerékvágásba
hozni, kivált mikor az utolsó napokban arról győződtem
meg, hogy a kiadó kizárólag a szerkesztő ambicziojára tá¬
maszkodik és kép dolgában minden a réginél marad. Jobb
lesz erőmet oly vállalatra fordítani, melynek várandó
sikerét, ha beüt, szintén én fogom élvezni. S ilyen vállalatot
ősszel magam fogok indítani, természetesen illustraczió nélkül.
Igen köszönöm a kedves humorú verset, melyen jóízűt
kaczagtam. Fájdalom, hogy most nem járulhatok, barátom,
a te dicsőséged növeléséhez – közlése által. Magam is csak
olyan szegény legény vagyok, aki a más újságára szorúl.
Hanem azért, ha már így összekerultünk, ne szakítsuk
félbe az érintkezést, melyre, amint szavaidból kivettem
neked ép annyira szükséged van
mint
nekem. Te Váradon nem
találod fel magadat, és én Pesten ugyanúgy vagyok vele.
Az itteni irodalmi viszonyok tűrhetetlenek. Ein Kampf
ums Dasein. Akinek egy darab kenyere akad, az természe¬
tes száműzöttje lesz a fanyar campaniának. Akit teg¬
nap, mikor semmije sem volt, megtett Shakspearnek,
Dantenek és vicze úristennek, azt ma gombostű¬
halálra ítéli, holnap eltemeti és harmadnapra
azonkívül in effigie elégeti. Gozsdu Elek fennen hirdeti
hogy Mikszáth az ő utmutatása alapján írja rajzait,
Prém József pedig a kávéházban arczomba vágja, hogy
Ő – mármint Prém József csinálta meg az én repu¬
tácziómat, amiből Reviczky is részt követel. Hogy ez
az antisemitikus mozgalom sincs hatás nélkül reám,
mondanom sem kell. Szeretnék, nem lenni. Öleli
a megváltott szegény bolygó hollandit a megvál¬
tást nem remélő szegény bolygó zsidó!
Kiss József
