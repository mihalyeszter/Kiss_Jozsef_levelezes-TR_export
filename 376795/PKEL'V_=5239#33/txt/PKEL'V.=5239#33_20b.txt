Most délután 5 órakor, amikor e sorokat a szabadban
írom szól a Kurmusik, csupa keserves, kétségbeejtő
zenedarabokat, az embernek majd meghasad a sszíve.
A szomszéd asztalnál egy termetes sváb asszony most
vágta be az ötödik kiflit, a másik asztalnál még
egész csomó uri nő czigarettázik con amore. fehér
ruhás leányok mint a pillangók röpködnek az asztal¬
közökben. Elég tarka látványosság, de én jobb szeret¬
nék ott lenni nállatok és jachtra ülni és him¬
bálózni a Balatonon!
Egyszer-kétszer kikocsikáztam, de oly nehezen lehet
kocsit kapni. Két három nappal előbb kell beje¬
lenteni a directiónál, mert mást mint hivatalos
kocsit itt kapni nem lehet. Gyalogkirándulásra
nem akad társam, magam pedig nem megyek.
Ah, az ember ebben a buta környezetben maga
ís elbutúl!
Azt hittem, minden nap kapok levelet hazulról,
tőled, de ugy látom, ti még nálamnál is lus¬
tábbak vagytok. Az idei nyár nem jó nyár.
A tavalyi külömb volt. Külömb bizony!
Most pedig, mivel mára elég volt a terefere,
bezárom levelemet és szeretettel ölellek. Vigyáz¬
zatok a Mamára.
A te papád
Hétfő, aug 6.
2
