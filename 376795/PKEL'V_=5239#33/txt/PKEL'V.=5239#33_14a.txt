Kedves Erzsike! Édes anyád még mindig ágyban
van. Ugy nézett ki, hogy tüdőgyulladástól
kellett tartanunk. Egy hét óta Ridi van
itt és gondozza. – Én lassan szedem össze
magamat. Nem tudok erőhöz jutni.
A rendelkezéseidet, ugy tudom, effectuálják. Csak
az a baj, hogy még mindig nincsennek elég kí¬
vánságaid. Talán egy kis gőzmotort állíthatnál
tömegesebb igények produkcziója okából. Időd
úgy is van elég.
Sajnálattal hallom, hogy Polgár Józefa
régi barátnőnket még eddig föl se kerested,
az bizonyosan nagyon megsértődött.
Népszínház-u. 22.
Telefon 61-38.
