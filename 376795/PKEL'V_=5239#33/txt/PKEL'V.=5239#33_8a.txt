Kiss József
„A Hét” szerkesztője
VIII.Rökk Szilárd-u.18.
Kedves kis madaram! Nagyon fáradtan és betegen érkeztem haza. Vasárnap
irtózatos meleg volt, az utczán alig lehetett menni. Próbáltam szerencsét
a Margitszigeten, de ott még füledtebb a levegő. Legjobb nálunk a szobában,
a dívánon fekve, tétlenül nézni mint múlnak az órák. Mikor egyedül
vagyok sohasem unatkozom. Próbáld lelkem te is, tanuld meg, hogy az
embernek legjobb társasága ennenmaga, ha a gondolatait szépen foglalkoz¬
tatni tudja. Ma végre elmentem Müller tanárhoz, aki megint csak langyos
víz kúrát ajánlt és massaget. Se Rohits, se Marienbad! Én már alig
megyek valahová. Próbálom a pihenést itthon. Az én terheimtől úgy
se fogok már szabadulni.
Sanyi még mindig itthon van. Tatáról nem jött levél. Várunk. Teg¬
nap a fiúk Budakeszin voltak. Állitólag jól érezték magukat – Ma
ujra hideg van, ugy hogy a nyári ruhát le kellett vetni. Különben a
város csaknem kihalt. Tout Budapest el ment hűselni. Én örülök hogy
itthon lehetek.
Tegnap süteményt küldtünk. Ma vörösbor ment és szalámi. Azon¬
kivül négy kötet anekdota-kincs. Öljétek meg az időt, ahogy lehet.
Iparkodjál meghízni. Légy mindig a levegőn és gondolj sokat a
te szerető magányos papádra. Ölellek és csókollak.
Kiss József
