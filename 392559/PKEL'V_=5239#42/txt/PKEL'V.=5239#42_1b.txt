Egy hét mulva el fogom küldeni az uj regény kéziratának egy részét,
hogy megtudhassam a Szerkesztő Ur véleményét.
Az Athenaeumnál összetévesztettek valakivel, mert én még soha
életemben nem írtam nekik.
Nem tudom elhinni Szerkesztő Ur, hogy a magyar írók helyzeté¬
nek a kultura tultengése volna az oka. Itt nagyobb a kultura, 
noha az ország szegény. Alig 5 1/2 milió ember él másfél akkora
területen, mint Magyarország. És ennek dacára csak a 
két nagy stockholmi kiadócégnél 517 regény és elbeszéléskötet,
440 verses könyv jelent meg az utolsó két évben. Egészen
ismeretlen emberek munkáit is kiadják, mert bízni lehet a
kritikában. A napi sajtó nem közöl tárcanovellát csak a
legünnepélyesebb alkalmakkor, ellenben pártállás nélkül,
több hasábos kritikában foglalkozik minden valamire¬
való könyvvel. – A magyar napisajtó meg a gyászosan
tagozódott közvélemény oka mindennek. Én, a magam
részéről nemzeti szégyennek tartom, hogy például Heinrich
Gusztáv az Akademia titkára és nem Szerkesztő Ur! Lehet, hogy az
utánunk következő második nemzedék olyan lesz, mint a mosta¬
ni, de én remélem hogy külömb lesz. Mindenesetre szégyelni
fogja magát miattunk.
Egy cikket akartam írni a magyar és svéd sajtóviszonyokról, de nem
tudom, hogy érdekeli-e az A Hét olvasóit. – Kristianiaban egy
nagyon szép könyv jelent meg, Björnsonnak a lányához Berliot¬
hoz (Ibsen Sigurd feleségéhez) írott levelei. Különösen szép azért, mert
egy költőnek a legdrágább nőhöz, a lányához való viszonyát
világítja meg. Mint emberi dokumentum is nagyon szép. Erről
a könyvről, általában a levélírás természetéről írtam egy 
cikket, ha a Szerkesztő Ur alkalmasnak, illetőleg jónak
találja, elküldöm.
Most mellékelve küldök egy novellát és ismételve megkö¬
szönve a Szerkesztő Ur jóságát
maradok hálás híve
Antal Sándor
2
