ajándékot vittem nekik Mentoneból. Az
asszony sírt – krokodilkönnyeket.
Mi jutott eszetekbe, hogy pénzt küldte¬
tek? Annyi pénzetek van? Vagy azt gondoltad,
hogy Monte Carlo elnyelte? Én félek Monte-
Carlótól. Háromszor voltam ott és csak
egyszer játszottam. Nem volt kedvem, a beleim
nem engedték. Amikor játszottam, nyertem
vagy 1000 francot. Zsókát is sikerült 
becsempésznem a Kaszinóba. Fiatal leányo¬
kat nem eresztenek be. Egy úr vitte be
felesége gyanánt. Játszani nem játszottunk. 
Kérlek, kedves Mama, ne aggódjál mi¬
attuk; ha a tenger csakugyan tűrhetet¬
len lesz reám nézve, szedjük a sátorfát 
és megyünk Méránba a hegyek közé;
ha ott se lesz jó, megyünk haza.
Sándornak egy Bougereau-féle fotog¬
ráfiát küldtem A Hét husvéti szá¬
mába, nagyon szép. Valami husvéti
bárányt ábrázol. Majd csak kimagya¬
ráznak belőle valamit.
Légy vidám és töltsd kellemesen az idő¬
det, kedves Mama, majd csak haza vető¬
dünk valahogy. Minden esetre pedig
készülj Abbaziába. Zsóka piros mint
a rózsa és nagyon kellemezteti magát.
Sándornak nem írok most, intézze a
