1
Délen.
(Nietzsche)
Libegve lengek lombos ágon,
Lelkem álomba ringatom.
Vendégül hívott egy madárka,
Ölel puhán ma fészek-ágya.
Hol is vagyok? Ah, nem tudom!
A tenger szúnyad álmodozva
És rajt' vörös vitorla leng.
Bárányka béget, zúg a pálma,
S a délvidék idilli bája
Álomhozón fülembe cseng.
Hajh nyomról-nyomra lépdegélni
Csak német lábnak járja meg.
A szél sebes szárnyára ülve,
Madárrajjal versenyt repülve,
Köszöntlek déli tengerek!
