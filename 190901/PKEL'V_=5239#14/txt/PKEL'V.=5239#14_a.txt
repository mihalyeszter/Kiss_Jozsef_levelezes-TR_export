A Hét
Kiadóhivatala
VIII., Népszinház-utcza 22.
Telefonszám 61–38.
Budapest, 1909 deczember 13.
Tekintetes Igazgatóság!
Nagyságos Ullmann Adolf ur, a Magyar Hitelbank
vezérigazgatójának egyenes utasítására bátorkodom Önöket jelen so¬
raimmal felkeresni és a következő kérelmet eléjük terjeszteni.
A Hét czímű közkedveltségnek örvendő lapom,
mely most töltötte be fenállásának 20-ik évét, igen díszes és ter¬
jedelmes karácsonyi számot készül kiadni, mely rendes gazdag actu¬
alis tartalma mellett első hazai kereskedelmi és iparvállalataink¬
kal is foglalkozni fog.
Nagyságod lekötelezne bennünket, ha ebből az
alkalomból karácsonyi mellékletünk számára egy oldal hirdetést
megrendelni, vagy egy ismertető czikk megírásával bennünket meg¬
bízni és ily módon lapunkat támogatni kegyeskednék.
A tekintetes Igazgatóság lekötelező válaszát
kérve, maradtam
kiváló tisztelettel
Kiss József
A Hét kiadó tulajdonosa
1
