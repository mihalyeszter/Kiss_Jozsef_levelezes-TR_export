Vasárnap.
Kedves öregem; gratulálok A Hét e számához,
a versedhez, melyet szerencsésen csillogtattál meg,
s az ízléshez s a bátorsághoz, mellyel valami köz¬
helyes arczkép helyett ezt a bájos, üdítő s enni¬
való japán csendéletet tetted a czím lapra.
E gratuláczióval meg akarlak vesztegetni,
hogy e hétre megint engedd el a Nemzeti Szín¬
házat, bár Bosnyák Zoli darabját adják.
Voinovich bizonyára lesz oly hálás e heti felma¬
gasztaltatásáért, hogy vállalja a dolgot, sőt vál¬
lalja azt is, hogy meggyőződése s az igazság határain
belül jóindulatú legyen e kedves és lelkes fiú¬
hoz. Az ügyről azért írok már ma, hogy biztosan
eldőljön szerdáig, s egész garmad-czikk íród¬
jék névaláírással, ne pedig utolsó perczben
összeütött névtelen entrefilet.
Én azért szorgalmas és jó fiú leszek e
héten is; alkalmasint folytatni fogom témámat,
mely kimeríthetetlen.
Viszontl. szerdán, amikorra ugyan fuvar volna
ha megvolna a városi villamos-jegy.
Ölel kapzsi és érdekelt fiad Ignotus.
