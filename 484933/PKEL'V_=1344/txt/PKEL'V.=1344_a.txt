Kiss József
A Hét szerkesztője
VIII., Rökk Szilárd-u. 18.
Telefon 61–38.
Budapest, 1908 febr 5.
Kedves öcsém Tömörkény!
Nem tudtam, hogy neked gyűlik meg a bajod velem.
De figyelmeztetlek, én olyan kezes vagyok mint a 
bárány. Egy jó nevelésű vendég, akit be is lehet tessé¬
kelni, ki is lehet tessékelni. Azt parancsolod,
hogy 1/2 1 órakor érkezzem meg, hát, ha csak késés
vagy vonatösszeütközés nem lesz, én pont fél egykor
ott leszek. De, édes czimborám, azt is megírhattad 
volna: mi a háziszokás nállatok? Sarkantyús
csizmába megy az ember a Dugonits-társaságba
vagy frakkba? Mert a dressz-kérdése nem utolsó
kérdés. Négy órakor délután bajos frakkba bújni,
mert az ember gyanúba keveredik, hogy meg¬
bolondult, ami író embernél soha sincs kizárva.
Hát rezumé: érkezem fél egykor, ebédelek a polgármes¬
ternél. Ebéd után lefekszem aludni. 4 órakor
elmegyek a Dugonitsba deklamálni. Hogy attól
fogva másnap reggelig mi lesz: azt ti fogjátok
eldönteni. Ha túl nagy igényeket támaszttok velem
szembe, úgy a faképnél hagylak benneteket, mint
