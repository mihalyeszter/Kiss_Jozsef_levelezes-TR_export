Kolozsvár 902 május 
Igen tisztelt Uram!
Bocsásson meg, hogy ismeretlen, csekély személyem dacára is
felkeresem soraimmal. Különben nyugodtan írok.
Nagyságodat ismerem mint poetát, ismerem jó szívét,
mire lehetne még szükségem?
Émelygősen alázatos, bókoló szók helyett az őszinte szeretet
hangját találja igénytelen soraimban, ne vegye e hangot
tolakodásnak, fogadja oly előítélet nélkül, a mint én
azt magam teszem.
Írásom céljáról ennyiben ohajtom Nagyságodat értesíteni.
Dr Széchy Károly nagyságos úr, az én szeretett professorom az itteni
egyetemen, tudomásul vette előre abbeli szándékomat, hogy
én a magyar irodalmi szakvizsgai írásbelire Nagyságod életéről
és költészetéről akarok írni.
Széchy professzor úr említette, hogy Nagyságod Junius havában
Kolosvárra szándékozik jőni s hozzátette, hogy ha itt maradok
addig, alkalmat fog adni nekem arra, hogy Nagyságoddal
megismerkedhessem. Természetesen a professzor Úr szíves fi¬
gyelmét előre is megköszöntem. Így várhatnék nyugodtan
Nagyságod érkezésére, de közben még egy praktikus gondo¬
latom támadt; ezt pedig az itteni nyomorúságos könyvtárnak
köszönhetem. Tíz könyv közül nem kapok meg 3 ,at, a
1
