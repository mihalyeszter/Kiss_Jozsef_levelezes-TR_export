Igen tisztelt Őrnagy úr
Megtisztelő bizalmas soraira sietek hasonló nyíltsággal
válaszolni. Előre bocsátom, hogy az irántuknk kifejezett
rokonszenvét mi is teljes mértékben viszonozzuk és én
őszintén óhajtanám, hogy a szépen indult ismertetségünk¬
nek tartósabb fejleménye legyen.
A mi a 30,000 korona kaucziót illeti, az nehézségeket
nem okozna, mert az letétbe van helyezve és bármikor
folyósítható. Azonban ennek a kamatja és az Ön
ez idő szerinti szabad járandósága család alapításra nem
elegendő. Apanagera pedig nézetem szerint – tekintve
a soha előre nem látható esélyeket – házasodni nem
lehet, nem is moralis. A férfi tudja eltartani a
feleségét minden támogatás nélkül. Ha Ön bizalmát
teljes nyíltsággal tudná tetézni, úgy hogy nekem
világos betekintést tudna nyújtani anyagi viszonya¬
iba, hogy adósságai természetét ismerném, talán
módot lehetne teremteni arra, hogy őrnagyi fizetését
csonkítatlanúl kezeihez kapná. Ez adósságok termé¬
szetétől függ, hogy lehet-e azokat convertálni vagy
sem és ezek összegétől, hogy a conversio egyáltalában
szóba hózható-e? Szeretem a tiszta helyzetet. Szeret¬
ném tudni, hogy azon esetben, ha gageija teljesen
felszabadúl, a kauczió kamataival együtt elegendő
